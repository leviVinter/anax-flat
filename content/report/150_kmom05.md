Kmom05
===============================

**Berätta kort om erfarenheterna med din undersökning av webbplatsers laddningstid.**
Tycker det är väldigt bra att man har sådana verktyg till hands när man själv ska jobba
på en hemsida, och samtidigt kan jämföra med andras. Funderar lite varför inte dessa
hemsidor jag analyserat har gått in för att optimera sidorna ännu mer. Det måste ju
finnas en anledning till varför, och kanske det beror på att folk inte känner att
optimeringen är värd vad det skulle kosta att utföra det. Eller att man har byggt
sidan på ett sätt som gör att det blir väldigt besvärligt att fixa till det, och att
sidan fungerar nog bra redan som det är. Men jag ser ingen anledning till varför jag
inte skulle använda ett liknande analysverktyg själv.

**Har du några funderingar kring Cimage och dess nytta och features?**
Tycker det verkar vara en smart idé att använda något liknande Cimage. Tycker att bilder
kan vara onödigt besvärliga att få att se rätt ut, och då är det bara skönt att ha något
som gör det lättare för en. Att vara tvungen att använda ett program som GIMP bara för
att klippa lite grann i en bild känns ju inte som en optimal lösning när det det så
snabbt och enkelt går att jämföra olika aspekter på bilden med Cimage.

**Lyckades du uppnå ett bra sätt och en LESS-struktur för att jobba med dina bilder i webbplatsen?**
Tycker det fungerade väldigt bra. Jag använde den färdiga kod som redan finns i exempelmappen,
och gjorde inte några särskilda ändringar där. Förut när jag jobbat med bilder i webbprogrammering
har jag nog inte använt taggen figure så mycket, men det kan nog vara en bra idé att göra i framtiden.

**I extrauppgiften om picture, srcset och sizes, fick du någon känsla för för- och nackdelar med konceptet?**
Låter som ett bra sätt att få ner antalet byte som laddas ner av användaren. Nackdelen är som de
själva skriver kompatibilitet med webbläsare. Det kommer säkert att vara väldigt användbart i
framtiden, men man gör nog bäst i att också lära sig sättet vi har jobbat på hittills. Såg inte
att de skrev någonting om det, men jag antar att det kommer gå att skära, och ändra på bilden
som vi gjort med Cimage även med dessa nya funktioner.
