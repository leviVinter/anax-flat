Kmom06
===============================

**Hur känns det att tänka i termer av designprinciper?**  
Det är väldigt hjälpsamt när man ska designa en sida. Jag får en mycket mer konkret
idé om hur jag ska tackla designprocessen när jag väl vet vilka principer jag ska
försöka följa. Säg att jag ska hitta på en design från grunden, då kan jag först
börja med att bestämma mig för några principer jag ska fokusera på, och därefter få
en bild i huvudet över hur det hela ska se ut, istället för att få en bild i huvudet
på en gång.

**Fick du en känsla av att designelement kan vara ett sätt att med mindre medel
påverka en design, eller hur upplevde du det?**  
Ja det tycker jag. Istället för att titta på en sidas design som man inte gillar och
känna att man måste starta om från början kan man istället fundera vilka designprinciper
som skulle kunna förbättra utseendet. Det kan vara relativt enkla saker som byta till
ett snyggare färgschema, att stapla upp elementen i  ett grid-system, att skapa en mer
genomtänkt typografi, att ändra lite saker så riktningen för användarens ögon bli bättre,
etc. Alla dessa en och en tror jag skulle kunna göra en ganska stor skillnad.

**Har du själv en uppfattning om “the final touch” och vad det kan vara i sammanhanget webbdesign?**  
Det blir lite grann som jag skrev ovan att det kan vara en enkel princip som behöver
implementeras för att göra att man känner sig nöjd med sidans utseende.

**Har du under kursen skapat dig en känsla för begreppet god design och vad som är
subjektivt och objektivt inom det området?**  
Jag har själv sysslat mycket med musik under åren, och idéerna om subjektiva och objektiva
saker i design fungerar i princip på samma sätt som med musik. Du har alltid hjälp av att
lära dig av de som verkligen vet vad de sysslar med. Om man totalt skulle strunta i dessa
“objektiva” regler så är det nästan som att uppfinna hjulet igen helt i onödan. Att kunna
regler inom konst kommer för det mesta bara vara till din nackdel om du tar det på alldeles
för stort allvar, och bara ser det som en begränsning snarare än en ett möjligt verktyg.
Att skapa något som tar konsten framåt kommer vara mycket svårare om du inte vet vad som har
gjorts innan. I artikeln “Design Elements & Principles” förklarar de att man ska lära sig
reglerna men inte känna sig 100% begränsad av dem, vilket jag verkligen instämmer med. Man
bör bryta mot regler för att man tycker det blir bättre, snarare än för att man inte vet vad
man sysslar med. När man jobbar med webbdesign så handlar det ju ofta om att man ska designa
något åt en kund, istället för att göra något för sin egen skull. Då hjälper det att veta vad som
vanligen förknippas med god design, istället för att enbart gå på vad man personligen föredrar,
eftersom du och din kund förmodligen inte har exakt samma subjektiva idéer om vad som är snyggt.
