Kmom03
===============================

**Hur känns det att vara styrd till ett vertikalt grid, hämmande eller
stödjande?**  
Jag tycker det bara känns stödjande. Om man inte har ett system på det
här sättet känner jag mig rätt vilsen, som när någon säger att man kan
göra precis vad som helst och det slutar med att man inte vill göra
någonting alls.

**Hur känns det att jobba med ett typografiskt horisontellt/baseline grid,
ser du någon poäng med det?**
Jo det känns som ett bra system. Tycker om att allt blir mer symmetriskt,
det blir snyggare så.

**Har du jobbat med liknande layouttekniker sedan tidigare?**  
Nej, det har alltid varit att jag fått chansa på att någonting blir bra.
Men i slutändan så har det blivit dåligt.

**Du börjar se hur man kan jobba med LESS, kommentarer på det?**  
Det öppnar upp för mycket mer sammanhållen kod, istället för att upprepa kod
om och om igen tills hela stylesheeten har blivit onödigt stökig. Att det
med LESS finns variabler och mixins gör bara saker enklare.

**Hur uppfattade du nivån på detta kmom? Svårt, lagom, många nya begrepp?**  
Att utföra själva uppgiften tyckte jag var det svåraste jag gjort hittills i
utbildningen. Efter att ha läst allt man ska ha läst innan man påbörjar
uppgiften kändes det mesta logiskt och ganska simpelt, men när jag väl skulle
börja jobba med sidan så stötte jag på många problem. Förstår fortfarande
inte varför siffrorna i layouten, alltså saker som margin, height och
liknande, inte stämmer överens med vad som finns i koden. Det finns alltid
märkliga saker som pågår under huven, om man säger så, som jag inte har
förstått, vilket gör att mycket frustration skapas. Jag vet inte varför ju
längre ner man kan scrolla på en sida desto mer har elementen förflyttats en
aning i jämförelse med baseline-griden. Samma sak med den vertikala griden.
Jag undrar om det helt enkelt är så här det ska vara eller om det finns
lösningar för att fixa så allt blir perfekt. Jag får anta att det går att
fixa, så det hade varit skönt att i framtiden djupdyka mer i ämnet. Annat
som försvårar uppgiften är att man har andra filer som man själv inte skrivit
som gör mig förvirrad. Det blir svårt att lokalisera vars problemet sitter.
Är det inställningar för webbläsaren eller är det någonstans i koden som
ställer till det? Jag tror det blev för mycket att hålla koll på på en gång.
Det var ett mycket lärorikt kursmoment, men många frågor som inte är besvarade
för mig. Hade varit trevligt att få se kod från någon som har koll, och
jämföra med hur jag själv skrivit LESS-koden.
