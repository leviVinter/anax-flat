Kmom02
===============================

**Vad tycker du om LESS så här långt, och det sättet vi jobbar med
LESS-moduler i vårt tema?**  
Det var intressant att läsa om hur LESS fungerar, och om SASS. Har
känt till till båda men inte vetat hur de fungerar. Men har ju inte
använt fördelarna med LESS så mycket hittills, så det har känts som
att skriva vanlig CSS-kod. I övningen och uppgiften känner jag inte
att jag har lärt mig särskilt mycket om LESS, det är nog bara
lästipsen som har gett någonting där.


**Hur kändes det att kompilera LESS till CSS, var det något du
reflekterade över?**  
Det handlade ju mest bara om att skriva precis som det stod i övningen,
och sedan bara skriva “make less-install” varje gång man vill uppdatera.
Som sagt så känner jag inte att jag har lärt mig särskilt mycket i
övningen eller uppgiften, men förhoppningsvis har det mest handlat om
att skapa en grund för att i de följande kursmomenten faktiskt få lära
mig mer om själva designen.


**Har du varit bekant med Makefiler och make sedan tidigare, eller något
liknande byggverktyg? Vad tycker du om make så här långt?**  
Nej jag har inte använt något liknande tidigare. Som vi har jobbat hittills
har make inte varit till jättestor användning för mig personligen. Men
det kanske kommer mer sen. När jag har läst om hur make fungerar så låter
det intressant och inte särskilt svårt, men filerna och koden vi har använt
oss hittills har mest känts lite förvirrande eftersom jag inte känner att
jag har någon stor koll på den. Det har ju mest handlat om copy och paste,
och ladda ner filer som man sen inte går igenom i någon större detalj. Jag
känner dock att det har blivit lite större klarhet den här veckan än förra,
men ändå så det känns lite kaosartat med alla filerna. Kan kännas lite
frustrerande när man inte förstår allt som finns där just nu.


**Fann du nytta i de videor som var kopplade till detta kursmomentet?**  
Jag de var väldigt viktiga. Började alltid med att först läsa en liten bit
och sen se på de videor som hörde samman med det jag nyss läst. Utan alla
videor hade jag känt mig mer osäker på om jag verkligen gjort rätt. Jag
tycker dock att det borde ha stått i texten att man ska lägga in mappen
responsive-menu/ i filen .gitignore. Jag läste ju som sagt först och tittade
sen, så när Michael sa att det är onödigt att lägga upp mappen i sitt repo
så var det redan för sent. 
