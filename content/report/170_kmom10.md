Kmom10
===============================

**Uppdrag analys**
Jag valde att bara göra det obligatoriska Uppdrag 1: Analys usability, där
man baserar sina analyser på de fem komponenter som anges i Usability 101:
Introduction to Usability. De fyra webbplatserna jag valde ut besöker jag
själv ofta, och de tjänar alla olika syften. Den första är Youtube som är
en plats man tittar på användares upplagda videos, den andra är Omni där
de samlar nyheter från olika nyhetsmedier, den tredje är GOG där man köper
datorspel, och den fjärde är Loading där man hittar nyheter från spelvärlden
och är hem till ett forum. Var och en av de fem komponenterna, alltså
Learnability, Efficiency, Memorability, Errors, och Satisfaction betygsätts
och analyseras var för sig för varje webbplats. Sedan räknas de sammanlagda
poängen ihop för att ge ett slutgiltigt betyg. Webbplatserna är sedan sorterade
efter hur högt betyg de fått. Jag gjorde analyserna tillsammans med Michael
Hedlund. Analyserna kan hittas på min Me-sida om du går in på Analys i navbaren,
och sedan klickar på Användbarhet i sidebaren.

**Uppdrag webbplats och tema**
Jag valde att skapa en webbplats åt artisten Art Ist som är en frilansande
gitarrist i Seattle. Jag är själv gitarrist vilket gör att det kändes naturligt
att försöka mig på just den kunden. Jag tittade runt lite på andra musikers sidor
innan jag började med stylen, och jag bestämde mig för att jag ville ha en ganska
clean sida som inte ser stökig ut, och där det är väldigt lätt att snabbt få en
överblick över vilken information som finns. Jag ville också ha ett monokromt
färgschema eftersom det hjälper till att vägleda användarens ögon till de ställen
jag tycker är viktigast att de sett innan de bestämmer sig för om de vill läsa
vidare eller inte. Jag har valt en svart-vit flash-bild eftersom den hjälper till
att accentuera de element som är färgade eftersom den själv inte är distraherande,
bara smakfull. Den gulaktiga färgen tillsammans med svart bakgrund för headers,
texturen i bakgrunden tycker jag ger sidan en ganska säregen stil som jag inte
känner igen från andra sidor, vilket gör att jag tycker den står ut lite grann. Det
tillsammans med den lite cleana looken och det jag skrivit ovan tycker jag gör att
den ser ganska fräsch ut, tidsenlig och förhoppningsvis kan skapa intresse.

**Uppdrag 3: Webbplats**
Webbsidan finns sparad i mappen proj, och jag har installerat Anax Flat från början
igen. Jag gjorde detta eftersom jag under kursens gång kunde känna mig lite vilsen
bland alla filer som installerades och skapades, och så här i slutet av kursen ville
jag göra om allting en gång till, och den här gången känna att jag har mer koll på
vad som händer under varje steg. Vilket jag också kände så det var nog rätt val.
Webbplatsen har en förstasida där jag en liten bit ner har tre kolumner för att visa
att det vertikala grid-systemet fungerar. I about-sidan har jag skrivit lite information
om kundens önskemål med webbsidan, hans verksamhet och hur webbplatsen skall se ut och
användas. Det finns också en blogg där jag lagt upp 3 inlägg, och den är implementerad
på det sätt som vi fått lära oss tidigare i kursen. Jag har dock ändrat lite i php-koden
så att jag kan använda h2-taggar som rubriker för varje blogginlägg istället för h1-taggar,
datumen har flyttats ner eftersom det annars såg märkligt ut tillsammans med stylen, och
några småsaker som fanns med i me-sidan har tagits bort eftersom jag inte kunde tyckte det
inte passade in. Dessa tre sidor finns med i navbaren. Jag har också en flash-bild som jag
var tvungen att trixa lite med eftersom jag ville utnyttja CImage och dess beskärningsfunktioner.
Det var lite klurigt att komma på hur jag skulle skriva i .meta.md-filerna, men det lyckades
till slut. I headern finns en logo, och en passande favicon finns i tabben längst upp i
webbläsaren. I footern finns de tre footer-kolumnerna och de standardsidor som följer med Anax
Flat, alltså license, cookies och contact. Efter att ha bestämt mig för vad jag ville ha för
innehåll på sidan letade jag upp olika frilansande gitarristers sidor, och kopierade sådant
som fungerade för Art Ist, och bilderna som läggs upp med hjälp av CImage har jag tagit från
freeimages.com. Jag använder också snygga länkar via htaccess. Jag har använt mig utav @media
screen and(max-width: ???px) för att göra webbplatsen responsiv, och jag tycker den ser bra
ut även på mobila enheter.

**Uppdrag 4: Tema**
Bastemat jag skapat ser till att varje sida följer det vertikala och horisontella grid-systemet.
Så det är alltså mest positionering, storlek och liknande som tas om hand där. Allt som ger
sidan mer karaktär som färger, specifik positionering, textur, och att hamburgare-symbolen döljs
sker i custom-stylen, och det den som fungerar som standardtema. För att se bas-temat måste du gå
in på temaväljaren. Om du skriver in ?vrgid eller ?hgrid så kan du se att varje sida följer
grid-systemen bra. Temat fungerar responsivt som nämnt ovan. Det finns ett fjärde alternativ i
navbaren som heter Theme, och där har jag gjort beskrivningar över både bas- och custom-temat.
Beskrivningarna går igenom färgprofilen, typografin, designprinciper och designelement. Sidan
Theme har en sidebar och har skapats på samma sätt som redovisnings- och analys-sidorna vi gjort
tidigare i kursen. Du kan se en snapshot för både base och custom om du kollar på respektives
beskrivning. När du först går in på Theme så finns där en länk till tema-väljaren. 

**Allmänt stycke**
Det kunde ibland vara lite problematiskt ibland att det inte finns någon dokumentation som jag är
medveten om över exakt hur Anax Flat fungerar. När jag till exempel skulle skapa flashen så var det
inte så självklart hur jag skulle lösa det eftersom jag ville använda CImage. Det fanns andra
situationer där jag egentligen kanske hade velat göra något på ett annat sätt, men eftersom jag
hade för dålig koll på hur Anax Flat fungerar kändes det lite överambitiöst för just det här
projektarbetet. Själva php-koden kan man ju läsa igenom och försöka förstå, men md-filerna med sina
views, template, data m.m. gjorde att jag kände mig lite begränsad över vad jag kunde klura ut på
egen hand. Projektet var inte så vidare svårt, men det tog rätt lång tid eftersom design inte är
min bästa sida. Därför fick det räcka med att bara göra de obligatoriska uppgifterna och försöka
göra de så gott jag kan, som jag tycker tog nog lång tid. Jag tycker det var ett rimligt projekt,
och bra att man fick börja med en sida från grunden igen med Anax Flat, eftersom det gav mig chansen
att gå tillbaka och få bättre koll på saker som kändes förvirrande tidigare i kursen.

**Sista stycke**
Jag tyckte boken The Principles of Beautiful Web Design var väldigt bra, och jag kände mig inspirerad
efter att ha läst varje kapitel. De flesta andra artiklarna var också intressanta och väl värda att
läsa. Jag hade gärna sett videos på Youtube för fler kursmoment eftersom de hjälper till att förstå
hur man kan jobba med Anax Flat. Att ni la in en video-serie om grid-systemet var till exempel en bra
idé, även om jag redan hunnit bli klar med kursmomentet innan de lades upp. Men det här är som jag
förstått det en helt ny kurs, så jag kan förstå att allt som borde vara med inte är det ännu. I början
av kursen tyckte jag det var väldigt svårt att förstå mig på Anax Flat, och man fick aldrig riktigt gå
igenom hur det funkade utan man lade bara på mer och mer filer som jag inte riktigt förstod mig på till
fullo. Detta gjorde att jag inte kände jag hade den kontrollen över koden som jag velat ha. Men
samtidigt har jag fått lära mig väldigt mycket om design som nu känns som grundläggande för att kunna
designa en webbsida, så kursen bör verkligen fortsätta vara en del av utbildningen, och det är bra att
den sker redan i termin 1. Jag tycker kursen har varit rätt tuff eftersom design inte är min specialitet,
och det är skönt nu när den är klar, men den har samtidigt varit väldigt nyttig att ha genomfört. Kursen
känns inte riktigt färdig än och jag tror det kommer krävas lite förbättringar på den, så jag ger den
bara betyget 6/10, men det finns mycket bra material där som säkert skulle kunna göra den till en riktigt
bra kurs i slutändan. Jag skulle ändå rekommendera den till andra, och den borde ju vara bättre nästa år.
