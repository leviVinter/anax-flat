Kmom04
===============================

**Hur känner du inför färger och webbplatser? Föredrar du något särskilt ljust,
mörkt, färgglatt?**  
Har nog ingen jättestor åsikt om det. När jag har läst kurslitteraturen som
rekommenderar sidor där man kan titta på kreativa sätt folk har stylat sidor så
ser sidorna väldigt annorlunda från sådana jag brukar vara inne på. De sidor
jag är van vid har ingen särskilt inspirerande style, allt är väldigt standard.
Jag tror mina åsikter om styling skulle gå djupare om jag hade mer erfarenhet av
mer eftertänksam design.


**Har du funderat på hur webbplatsers färgskala och färgsättning påverkar besökarens
känsla av webbplatsen? Bidrar val av typsnitt till den känslan?**  
Ja jag tror det har stor betydelse. Speciellt när man ser sidor vars design är
genomtänkt så ser man vilka möjligheter det egentligen finns för att skapa en viss
känsla. Just typsnittet tycker jag har betydelse när det kommer till val av serif
gentemot sans-serif till exempel, men inte så mycket när det kommer till mer petnoga
val av exakt vilken typ av sans-serif eller serif som ska användas. Det finns så
många val där jag själv inte ser någon betydande skillnad som de som skapat sidan
verkar ha lagt vikt vid. Men det är väl möjligt att det finns folk som tycker
skillnaden är betydande.


**Hur känns din LESS-struktur så här långt?**  
Det börjar kännas bättre. Problemet är att jag inte har någon genomtänkt plan för
hur jag ska strukturera koden innan jag börjar skriva, så det blir lite som det blir.
Men jag är säker på att om jag i slutet av den här kursen skulle gå tillbaka och titta
på hur jag gjort tidigare, så skulle jag snabbt se brister i hur den är strukturerad.
Men man behöver nog rutin för att fixa sådant redan från början. Det finns säkert någon
guide där ute också om sådant som jag borde ta och läsa igenom.

**Hur valde du att göra med ditt eget default tema?**  
Jag använde samma som jag skapade för klassen “color”. Den är sparsam med färger där jag
bara adderat lite blått och en komplementär färg som är lite orange-brun. Den känns
ganska clean när jag tittar på den, och ser också bäst ut av de klasser jag skapat.

**Var det något särskilt som du uppfattade som utmanande i detta kmom?**  
Jag tycker alltid att val av färger känns utmanande, men idéerna om färgscheman och hur
man kan tänka med hjälp av ett färghjul tycker jag är till stor hjälp. Det kommer nog ta
mycket längre tid än den här kursperioden innan jag känner mig riktigt bekväm med att
designa en sida. Jag tycker det kan vara intressant att lista ut hur man programmerar en
design, men att hitta på själva designen är där det blir besvärligare. Men förutom att
välja färger så var det lite besvärligt med kod som jag själv inte skulle skriva. Till
exempel fanns inte theme-selector.php med bland filerna, och jag var tvungen att uppdatera
“Makefile” i theme-mappen eftersom det inte gick att skapa en default-stylesheet på något
enkelt sätt. Men så vitt jag förstår så är kursen ny så det är väl bara misstag som inte
var fixade innan kursen hunnit starta.
