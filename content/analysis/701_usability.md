Användbarhet
======================

Vi har analyserat fyra hemsidor som har valts ut på grund av att vi använder dem
frekvent. Analyserna är baserade på de fem komponenter som anges i artikeln
[Usability 101: Introduction to Usability](https://www.nngroup.com/articles/usability-101-introduction-to-usability/).
Vi har utgått från en 10-gradig skala, och betygen reflekterar våra egna subjektiva
åsikter. De olika sidorna är sorterade efter deras slutbetyg.


##[Youtube (Vinnare)](https://www.youtube.com/)

[FIGURE src="image/youtube.jpg" caption="https://www.youtube.com/"]

###Learnability

10/10  
Så fort du kommer in på sidan för första gången finns en massa videos uppradade i
kategorier som populärt, djur, humor etc. Längst upp finns en sökfunktion som är
den viktigaste delen av Youtube första gången man går in på sidan. För att skapa
en användare behöver du ett google-konto, vilket det är vanligt att folk har. När
du väl har ett konto är det enkelt att göra saker som att prenumerera på en kanal,
lägga till video i en spellista, gilla ett klipp etc. 

###Efficiency

10/10  
Allt är väldigt tillgängligt snabbt så det får högsta betyg.

###Memorability

10/10  
Det bör vara väldigt lätt att använda sidan igen efter att ha varit inaktiv under
en period.

###Errors

10/10  
Vi kan inte komma på något fel man skulle kunna göra som skulle kunna vara problematisk.

###Satisfaction

8/10  
Det är inte precis världens snyggaste sida, men den är gjord för att man ska kunna göra
mycket utan att behöva klicka omkring för mycket. Så det sidan saknar i hur snygg den
är tar den igen i användarvänlighet. 

###Slutbetyg: 48/50

##[Omni](http://omni.se/)

[FIGURE src="image/omni.jpg" caption="http://omni.se/"]

###Learnability
10/10  
Väldigt lätt. Går man in på den här sidan vet man troligen att det är en nyhetssida och när
sidan har laddats ser man en artikel direkt. För att läsa hela artikeln klickar man på
bilden eller texten så dyker resten upp utan att sidan behöver laddas om. Klicka igen på
den för att förminska igen. Scrolla ner för att hitta fler artiklar. I toppmenyn klickar
du på "Senaste nytt" för att se de senaste nyheterna eller "hamburgersymbolen" för att
välja en viss nyhetskategori (inrikes, ekonomi, sport etc).
Tanken är också att man ska skapa en användare för att kunna anpassa sidan efter sina 
egna intressen. Det går lätt och smidigt att skapa en användare. Har du skapat en sådan
kan du sedan lätt välja hur mycket av varje nyhetskategori, som inrikes, ekonomi, sport o.s.v.,
du vill se i nyhetsflödet. På varje artikel kan du klicka på en "bevaka" knapp ifall du vill
bevaka ett visst ämne, t.ex. "Presidentvalet i USA". Artiklar rörande detta kommer då att dyka
upp i en "bevaka"-sida som finns att välja i toppmenyn.

###Efficiency
9/10  
Väldigt snabbt. Sidan behöver aldrig laddas om när du kollar runt på artiklar och allt du
kan tänkas behöva göra finns att välja från toppmenyn som är väldigt lättläst. Det finns dock
en sökfunktion som vi fann lite smådålig. Om man skriver namnet på en rubrik så kan man inte
räkna med att den hittar den, så vi vet inte riktigt vad den söker på. Letar du efter en
speciell artikel kan det alltså ta ett tag.


###Memorability
10/10  
Sidan är så pass lätt att använda att det inte borde vara några problem att komma tillbaka efter
en tid.


###Errors
9/10  
Sidan laddas inte om när man klickar på en ny artikel utan artikeln förstoras bara. Det kan vara
lätt att tro att man ska klicka på "tillbaka"-knappen i webbläsaren så här kan en viss förvirring
ske p.g.a de förväntningar man har på nyhetssidor. Sökfunktionen hjälper inte till alls om man
råkar stava något fel. Skriver man "Donalb" istället för "Donald" hittar den ingenting.

###Satisfaction
9/10  
Att sidan inte laddas om när man kollar på en ny artikel är ett stort plus och gör
att det känns smidigt. De funktioner man kan tänkas vilja använda, som att bevaka ett ämne eller
endast se vissa nyhetskategorier i flödet, är jättelätt och intuitivt att justera. Rent visuellt
verkar prioriteringarna ha legat på användarvänlighet då alla bakgrunder är vita och allt ser ut
som man förväntar sig att en webbsida ska se ut. Så någon fantasi kring det visuella finns det
inte mycket spår av.

###Slutbetyg: 47/50

##[GOG](https://www.gog.com/)

[FIGURE src="image/gog.jpg" caption="https://www.gog.com/"]

###Learnability
9/10  
Går man in på den här sidan så vill man troligen köpa datorspel. Vet man inte detta blir det
ganska tydligt fort eftersom att man möts med namn och bild på spel tillsammans med dess pris.
Scollar man ner på förstasidan hittar man en lista på de populäraste spelen, så man kan få lite
tips. Man kan också välja att listan ska visa nya, uppkommande eller spel på rea. Letar du efter
ett specifikt spel skriver du in det i med sökfunktionen så dyker relevanta spel upp med namn, bild
och pris. Vill du leta runt lite kan du välja en kategori, som Adventure, Sports eller Role-Playing,
och sedan bläddra runt bland spel av den kategorin. Det är enkelt att skapa en användare, vilket du
behöver för att köpa spel. Detta ger dig tillgång till ett bibliotek där alla dina spel samlas. Det
är lätt att komma igång och köpa eller bläddra runt bland spel.



###Efficiency
8/10  
Det går fort och enkelt att göra det man vill på sidan. Ingenting ligger gömt bland en massa länkar,
utan vill du utföra något speciellt så är det tydligt direkt från startsidan. Det enda som kan vara
lite förvirrande är att det finns en Support- och Community-sida, och det visar sig att vill man ha
hjälp med att få igång ett spel eller liknande så bör du alltid gå in på Community-sidan. Support-sidan
bör du bara gå in på ifall du vill kontakta företaget, läsa en FAQ eller se deras policys. Behöver du
hjälp med ett spel är det troligtvis till Support-sidan du länkas till först, vilket är helt onödigt.


###Memorability
10/10  
Att komma igång igen efter en tids frånvaro bör inte vara något problem. Sidan är så pass lätt att
navigiera runt så. 

###Errors
8/10  
Om man inte laddar ner GOGs spelklient och vill ladda ner spelen direkt från sidan istället finns det 
risk för att något kan gå fel då det finns många laddningsfiler att välja för varje spel. Det är för
att dessa ofta är uppdelade i flera delar (t.ex. Underrail Part 1 och Underail Part2) plus några
patch-filer. Installerar du dem i fel ordning kommer du antagligen få lite problem och måste kanske 
göra om processen. Laddar du ner spelklienten borde det inte ske några liknande problem dock.
Om du för musen över vissa av menyvalen i toppmenyn så dyker det upp en dropdown-meny. Det är inte tydligt
vilka av dessa menyval som har en dropdown-meny, så har man bråttom är det lätt att klicka direkt på
menyvalet utan att vänta på dropdownen. Här kan det blir lite frustrerande när man ibland måste gå tillbaka
till föregående sida för att man var lite för snabb med musknappen. Det hade varit bättre att t.ex. ha en
pil som pekar nedåt för att markera att en dropdown kommer upp dyka upp på de menyvalen som har en sådan.


###Satisfaction
9/10  
Sidan är snygg och lockar till köp då spel på rea ofta visas direkt på förstasidan. Det är bra att man
alltid ser hur mycket varje spel kostar (i svenska kronor t.o.m.). Spelbiblioteket är designat som en
spelhylla där man ser en bild på varje spel som ligger på olika hyllrader, vilket ser snyggt och lite
nostalgiskt ut.

###Slutbetyg: 44/50

##[Loading](http://loading.se/)

[FIGURE src="image/loading.jpg" caption="http://loading.se/"]

###Learnability

7/10  
Om du går in på sidan för att se de senaste spelnyheterna så finns de klart synliga på
första sidan. Men sökfunktionen är inte optimal. Jag letade efter en recension på ett
nyligen släppt spel men det går inte att lätt komma åt den genom sökfunktionen. Detta
beror förmodligen på att sidan inte längre fokuserar på recensioner, men jag har sett
den på förstasidan förut, och om jag skulle tipsa någon om att gå in på sidan och läsa
recensionen så skulle det vara problematiskt. Men det viktigaste på sidan är att kunna
läsa nyheter, vilket fungerar bra. Om man vill skapa en användare går det nu för tiden
att göra det med sitt facebook-konto. Sidan besöks förutom för nyheterna också för
forumet, vilket gör att det är konstigt att de valt att flytta ner forumdelen i den
mittersta kolumnen på startsidan under bloggar. Sidan får också minus för att det finns
många delar av navbaren som inte uppdateras längre, vilket kan lura användare att sidan
har mer användbar funktionalitet än vad det egentligen finns uppdaterad material för.

###Efficiency

7/10  
De har inte skapat ett optimalt sätt för att leta upp saker som inte dyker upp på
förstasidan. Sökfunktionen ger en inte möjligheten att välja i vilken kategori, som
artikel eller forumtråd, man vill leta i. Men det går enkelt att se vilka de senaste
upplagda nyheterna är, och vilka forumtrådar det har skrivits i senast, vilka är de
primära funktionaliteterna.

###Memorability

10/10  
Har man en gång lärt sig vad sidan är användbar till så finns det inte mycket att glömma
bort som kommer ställa till problem.

###Errors

9/10  
Det fel vi kan komma på som en användare gör är att den döper en ny forumtråd till något
felaktigt som den vill döpa om. Man måste då kontakta de ansvariga för hemsidan så att de
sedan kan ändra.

###Satisfaction

7/10  
Som redan nämnts finns det mycket på sidan som inte uppdateras längre och som mer känns
som ett gammalt arkiv. Detta gör att sidan känns stökigare än vad den hade behövt vara med
tanke på vad sidan för de flesta används till. Många funktionaliteter tror vi skapades för
att man hoppats på att sidan skulle användas till mer än vad den i slutändan gjorde, och
dessa saker finns fortfarande kvar på sidan. Dessa onödiga saker är dock inget hinder för
användare, utan kan ignoreras utan att det ställer till några bekymmer.

###Slutbetyg: 40/50

##Gruppmedlemmar
Michael Hedlund