Designprinciper
======================
##Urval
När vi letade runt bland olika sidor ville vi välja några som inte såg allt för
tråkiga ut, så de mest populära sidorna gick bort direkt. Sen tog vi i slutändan
fyra stycken som man direkt såg hade någon särskild designprincip man kunde särskilja.
Vi ville också att de skulle se lite olika ut för att få lite variation på analyserna.
Som stöd till analyserna hade vi en lista på [20 designprinciper](https://designschool.canva.com/design-elements-principles/)
som vi utgick ifrån.

##[Joans](http://www.joans.se/)

###Mål och syfte
Det här är till för en restaurang där man kan hitta menyer och schema
på olika tillställningar som sker med jämna mellanrum. Den är till
för att locka till sig mat- och partygäster.

###Kännetecken
De hackiga kanterna och den eleganta bakgrunden. 

###Gynnas sidan av designen?
Bakgrunden ger en känsla av att webbsidan ligger på en matbordsduk, och det stora
bildspelet som visar en massa maträtter och drinkar gör att man direkt
vet vad webbsidan handlar om. Bakgrundsfärgen ger en lugn och elegant känsla,
och tillsammans med bildspelet förstår man att det är lite finare mat
som serveras här. Sidan förmedlar innehållet och tanken med den väldigt bra.

###Designprinciper
De använder olika skalor på de olika delarna för att skapa en hierarki som
leder ögonen till de viktigaste delarna först. Texturen på bakgrunden
används för att ge en känsla av ett matduksbord. De ramar in bildspelet med
maten, som är den mest iögonfallande delen, för att ge det extra mycket
uppmärksamhet.

##[Make Mars Home](http://www.makemarshome.com/landing)

###Mål och syfte
Den handlar om att resa till Mars och förbereda människor för att kunna
bo där i framtiden. De letar efter folk som vill delta och göra denna dröm
till verklighet.

###Kännetecken
Rymdtemat tillsammans med en futuristisk stil kännetecknar sidan mest.

###Gynnas sidan av designen?
Bakgrunden, som föreställer rymden, skapar direkt känslan att det har något 
med rymden att göra. De gråa nyanserna får oss att tänka på modern teknik
som rymdfarkoster, satelliter och automatiska dörrar som öppnas när man närmar sig dem.
Den mörka bakgrunden inbringar ett lugn till sidan, medan den gråa färgen
ger ett stelare och mer mekaniskt intryck. Vi tycker att sidan skapar en nyfikenhet
och spänning som nog gör att vissa känner sig manade att vara med.

###Designprinciper
När man laddar sidan dyker alla delarna upp i tur och ordning vilket ger
sidan en tydlig riktning att följa. Detta tillsammans med skalan på de olika
delarna lägger direkt upp en hierarki av vad som är viktigast. De gråa 
linjerna gör att ögonen följer dem diagonalt runt sidan. Bakgrunden följer 
muspekaren vilket ger en stark rörelse till sidan. Delarna ligger lite slumpmässigt
placerade, men balansen är ändå bra.

##[Duolingo](https://www.duolingo.com/)

###Mål och syfte
Sidan ska hjälpa att lära dig ett nytt språk. De har försökt skapa ett system
för att lärandet ska vara roligt med poäng, variation och saker som ska motivera
en att fortsätta.

###Kännetecken
Det ger en känsla av tecknade böcker eller filmer. Bokstäver är sans serif och borders
är rundade vilket skapar en mjuk och fluffig känsla.

###Gynnas sidan av designen?
Vi tror sidan riktar sig in mot yngre personer eftersom vi inte tror äldre människor
lika ofta får för sig att lära sig ett nytt språk. Eftersom sidan försöker göra språkinlärningen
till ett sorts spel så passar designen eftersom den påminner om gulliga mobilspel. Det känns också
som att de försöker få sidan att kännas informell och lekfull snarare än som än formell miljö
likt en skola. I så fall passar designen där också.

###Designprinciper
Vi tycker om riktingen som headers och färger ger till ens ögonrörelser. När man går ner på sidan
tycker vi ögonen hamnar på rätt ställen, och de texter och bilder man hamnar på känns relevanta,
vilket vi ger poäng för bra hierarki, riktning och komposition.
De platta färgerna, som är starka med väldigt lite texturer, gör att sidan får en tecknad känsla likt
barnfilmer och mobilspel. Allting är väldigt rundat, såsom borders runt divs, bilderna själva, och
bokstäver.

##[Principe Delle Nevi](http://www.principedellenevi.com/)

###Mål och syfte
Sidan är till för att man ska boka in på hotellet Principe Delle Nevi i Cervina, Italien. På sidan kan man
se bilder på rum, restaurang, spa m.m., och man kan även se information om de olika sakerna hotellet
erbjuder.

###Kännetecken
Bakgrundsbilen som byts ut beroende på var du är på sidan tar mest plats och är inramad av meny på sidorna
och botten. Bakgrundsbilden och den nedre menyn är fixerade på samma ställe, vilket ger känslan av att man
egentligen inte skrollar ner på sidan utan rör sig upp och ner bara på andra mindre delar. Bakgrundsbilden
och loggan skapar intrycket av ett lyxigt hotell.

###Gynnas sidan av designen?
Bakgrundsbilderna gör att man direkt ser vad vad för ställe sidan gör reklam för vilket vi tycker är en bra idé.
Men hierarkin och riktningen är inte bra nog. Det blir svårt för ögonen att ta in menyn på startsidan
på grund av en mätare som går upp hela tiden för att visa när nästa bild dyker fram. Detta blir distraherande
och det är nästan lite jobbigt att vara inne på sidan. När man tittar på information om ett rum till exempel ser
rutan som dyker upp nästan ut som en broschyr vilket passar ganska bra. Den ljusblå och gula färgen som utgör
de platta färgerna, förutom det svartvita, passar bra eftersom det påminner om en solig dag med blå himmel,
vilket man ju för det mesta vill ha på en semester.

###Designprinciper
Fastän att det är färgrika bakgrundsbilder på varje sida så dyker det upp textremsor med en platt färg utan
texturer som gör att de syns bra. Samma sak med informationsrutorna som dyker upp när man trycker på den
vänstra menyn. Det tyder på en bra kontrast som vi tycker hade behövts även för startsidan där allt är mycket
rörigare. Balansen på sidan känns lite fel när en informationsruta dyker upp. Rutan hamnar på vänster sida
samtidigt som en stor del av bakgrundsbilden syns på högra sidan, men bakgrundsbilden täcker inte upp riktigt för
"vikten" på den vänstra sidan.

##Gruppmedlem
Michael Hedlund